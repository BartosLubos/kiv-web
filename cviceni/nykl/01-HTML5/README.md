# 1. cvičení KIV/WEB - tvorba jednoduché webové stránky

## Úkoly

* Vytvořte česky psanou stránku s kódováním UTF-8. 
* Vyplňte hlavičku stránky (tj. název stránky, popis, klíčová slova, autora) libovolnými daty.
* Připojte soubor s kaskádovým stylem (styl-1.css) - zaznamenáte změnu pozadí stránky.
* Vložte do stránky hlavní nadpis (H1).
* Vložte do stránky dva oddíly (DIV) a do každého dejte nadpis druhé úrovně (H2). Dejte oddílům atribut id s “prvni-div” a “druhy-div”.
* Do prvního oddílu vložte libovolný text (alespoň pět “vět”), využijte libovolné LoremIpsum.
* V první a druhé větě vyberte libovolnou dvojici slov a uzavřete je mezi tagy SPAN.
* Za věty přidejte na novou řádku číslovaný dvouúrovňový seznam, kde v první úrovni budou popisy Univerzita a Zpravodajství a pod nimi (ve druhé úrovni) budou vždy alespoň dva odkazy na libovolné webové stránky, např.: www.zcu.cz a www.kiv.zcu.cz a v druhém www.novinky.cz a www.idnes.cz . Alespoň jednomu odkazu dejte titulek pro najetí myši.
* Do druhého oddílu vložte opět dva oddíly, přičemž do prvního z nich vložte dva odstavce (P) libovolného textu (např. opět oněch 5 vět) a do druhého vložte libovolný obrázek (např. http://home.zcu.cz/~nyklm/grafika/logo2.jpg ).
* Obrázku nastavte titulek zobrazitelný při najetí myší na obrázek a alternativní text, který se zobrazí, pokud obrázek není nalezen.
* Obrázek obklopte libovolným textem.
* Prohlédněte si vytvořený web.
* Změňte soubor s kaskádovým stylem (styl-2.css) - změní se vzhled stránky.
* Prohlédněte si vytvořený web.
* Použijte na stránku [validátor HTML](https://validator.w3.org/) a opravte případné chyby a varování (pozn.: “lang” [http://www.iana.org/assignments/language-subtag-registry/language-subtag-registry](http://www.iana.org/assignments/language-subtag-registry/language-subtag-registry) )
* Pomocí prohlížeče “prozkoumejte” libovolný prvek na stránce a prohlédněte si zobrazený DOM (Document Object Model) webu.
* Na konec stránky připojte soubor s JavaScriptem (zmena-nadpisu.js) - zaznamenáte změnu chování stránky (změní se obsah prvního H2 nadpisu).
* Ve zbylém čase si prohlédněte soubory CSS, JS a PHP a pomozte kolegům dokončit cvičení.
* Pozn.: pokud v JS souboru uděláte chybu, tak se můžete podívat na chybový výpis v konzoli prohlížeče.

:+1:

### Poznámky
* Příklad můžete stáhnout v ZIP archivu.
* ZIP archiv s řešením vyžaduje heslo :dog:
